# Diario dello sviluppatore, data 27 settembre 2025

Nav: [index](../index.md) : [TDL](../TDL.md) : [log](/storage/logs/laravel.log)

## Wiki? feat: issue?

TDL  funziona ma anche no, ovvero ogni volta che mi viene in mente di aggiungere qualcosa poi
all'apertura inizio a leggere quello che c'è e mi perdo quello che stavo per voler scrivere.
È umano. Per non perdere la concentrazione servirebbe prima scrivere la nota
della cosa da fare e poi andare a piazzarla in [TDL.](../TDL.md)

La lista dei problemi|issue che gestisce Github è... Solo per i problemi.
E la lista delle cose da fare, i sospesi, le funzioni richieste? Nisba.
Oppure no: c'è il Wiki. Wiki serve per organizzare velocemente
parti creando pagine che possono essere collegate e scollegate
come in un sito web. Come in [fotomuseoathesis](https://fotomuseoathesis.it/tech/)
ho creato una pagina TDL dentro wordpress in cui però l'editor a blocchi
mi consente di spostare i blocchi in su e giù come fossero dei postit.
Ho organizzato le cose semplici: data di appunto, livello di urgenza percepito,
sinossi o logorrea su quello che devo fare. Con immagini? Sì, anche.

TDL adesso che lo guardo manca di una parte indice, ci sono anche cose doppie.
però è tutto lì e non sono dei postit presi messi in quaderno e chiusi via.

Potrei sfruttare i branch: un branch per ogni funzione mancante e richiesta,
da allineare al main quando riprendo la cosa, e arrivo alla pull request.
Il branch viene creato con la giustifica, e oi quando ho tempo per riprenderlo
faccio un pull merge e procedo.

Alla fine della fiera sono io e io, ma c'è l'io del presente che prende in carico
le richieste dell'io del passato, e che mette in carico le cose da fare all'io del futuro,
i giovani hanno il furor del: tutto subito, ora, i vecchi il dubbio se non la paura e se non ci sarò domani?

Questa cartella può diventare wiki? Certo che sì. Vantaggi? Liberare il codice
di un diario che porta certamente un sacco di commit dedicati.

Con Wiki ogni argomento ha una sua scheda e le schede possono
essere portate in una cartella, anche nidificata. Ma non sono
i blocchi di wordpress che si spostano con drag n drop, ed
eventuali link vanno sistemati a mano.

Sempre accessibile da Github ma non da VSC.

**Determina**: Per ora continuo lo *sviluppo* di dev diary. Ci sono anche dei plugin
per VSC che sono "Todo MD", che propone una gestione di priorità con (A) .. (F)
[Specifiche formato todo.txt](https://github.com/todotxt/todo.txt)
Che prevede una gestione su 3 "assi" come le coordinate cartesiane. L'unica
cosa obbligatoria è una descrizione, poi a prefisso sono facoltativi
una marcatura di completato, una marcatura di priorità, una marcatura di data completamento, se sono due la seconda è una data di creazione della nota.
Quello che è un "limite" è che c'è una riga un compito|task.
E per l'ordinamento delle righe, non essendoci un editor di dati come
[spfpc](https://en.wikipedia.org/wiki/SPF/PC) che consentiva anche l'editing di
file con record a lunghezza fissa.

Sto provando a imbastire un file todo.txt, a farne una versione yaml,
ma comincio a pensare che non sia md il problema, ma sia come lo sto usando.

Riformulo TDL per adottare un p' dei criteri di [fotomuseoathesis](https://www.fotomuseoathesis.it/tech/1-todo-list/) e un po' di criteri di [Todo.txt](https://github.com/todotxt/todo.txt)

![lavori in corso su TDL](./Screenshot%202025-09-27%20alle%2011.10.48.png)

C'è voluta mezza giornata ma adesso TDL è tutto revisionato **commit**
